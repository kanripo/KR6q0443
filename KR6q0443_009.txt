#-*- mode: mandoku-view; -*-
#+DATE: 2015-08-30 21:52:11.741353
#+TITLE: 介菴進禪師語錄
#+PROPERTY: CBETA_ID J29nB233
#+PROPERTY: ID KR6q0443
#+PROPERTY: SOURCE Jiaxing Canon Vol. 29, No. B233
#+PROPERTY: VOL 29
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0443_J_009-0359a> 
#+PROPERTY: JUAN 9

 介菴進禪師語錄卷九¶
嗣法門人真範寂曇行璸真源編¶

七言絕句¶

示當湖陸永侯文學¶

#+BEGIN_VERSE
「　覿面提持四句偈。明明歷歷不曾藏。閒忙著眼看端¶的。山谷木樨香又香。
#+END_VERSE
」¶

示鍾溪晉侯葉文學¶

#+BEGIN_VERSE
「　一句時中密密參。從緣逆順自相便。驀然觸著寒毛¶豎。始信真宗別有傳。
#+END_VERSE
」¶

喜願菴禪師過訪¶

#+BEGIN_VERSE
「　苔封小徑絕塵囂。賺我同人破寂寥。話到水窮山盡¶處。舌尖端不動纖毫。
#+END_VERSE
」¶

示折蠟梅¶

#+BEGIN_VERSE
「　玉蕊霜花傍壁披。一枝橫亞最新奇。清香打動鄰家¶鼻。引得遊蜂不識時。
#+END_VERSE
」¶

示子先羅居士¶

#+BEGIN_VERSE
「　七日枅窮非等閒。羨君聊識面門斑。更須會取祖師¶意。莫向人前道易難。
#+END_VERSE
」¶

懷餘杭余棲雲居士¶

#+BEGIN_VERSE
「　雙徑因緣羨未忘。尋源徐步冷山房。不嫌懶僻時相¶候。又入雲深插草揚。
#+END_VERSE
」¶

寄朱清遠居士¶

#+BEGIN_VERSE
「　幾度荒居意不堪。松山頓闢擬茆庵。雖然未遂君嘉¶志。亦可將題作指南。
#+END_VERSE
」¶

慰約菴施居士病中¶

#+BEGIN_VERSE
「　好肉生瘡少有胎。通身痛癢出頭來。血膿膿地親殃¶及。莫怪當年流毒材。
#+END_VERSE
」¶

偶成¶

#+BEGIN_VERSE
「　幽勝不離當處有。市廛古寺即山居。成群松鼠偷瓜¶荳。拍手不回加兩噓。
#+END_VERSE
」
<pb:KR6q0443_J_009-0359b>¶

示瞽者舂米¶

#+BEGIN_VERSE
「　慣舂老米足堪誇。椎下分明是當家。糙白不將雙眼¶驗。唯憑赤手作生涯。
#+END_VERSE
」¶

出閩題江郎石¶

#+BEGIN_VERSE
「　江郎三片絕囊藏。何代安名亙古揚。插入太虛星斗¶落。清暘雲霧總風光。
#+END_VERSE
」¶

和陽明先生良知韻¶

#+BEGIN_VERSE
「　剔起殘燈午夜時。巖阿冷暖自家知。自知不向他人¶說。知與無知是阿誰。
#+END_VERSE
」¶

#+BEGIN_VERSE
「　知與無知是阿誰。天池月色幾人知。莫將光影認為¶是。只管區區向外為。
#+END_VERSE
」¶

酬右文卜居士¶

#+BEGIN_VERSE
「　情塵覷破密參玄。奕世金湯蠡水邊。慚愧僧家無可¶報。披毛帶角被人牽。
#+END_VERSE
」¶

酬欽臣朱居士¶

#+BEGIN_VERSE
「　阿誰多口遞裴西。且喜知音不我欺。雪裏桂香須委¶悉。幾翻覿面已全提。
#+END_VERSE
」¶

摩雲周居士乞和放生偈¶

#+BEGIN_VERSE
「　溝渠爭識江湖闊。慚愧古人徒折攝。飛潛乞命略拈¶提。各各試看是何物。
#+END_VERSE
」¶

#+BEGIN_VERSE
「　末劫眾生恣迂闊。貪饕殺味無拘攝。佛祖洪開解脫¶門。急須跳出釜中物。
#+END_VERSE
」¶

酬中瓚施居士募醬¶

#+BEGIN_VERSE
「　那事明明不露文。一湖鴛水一湖雲。三年鹽醬承君¶力。沾著唇皮箇箇欣。
#+END_VERSE
」¶

拽磨¶

#+BEGIN_VERSE
「　磨輪轉處洩天機。手眼通身吼似雷。玉石總教成作¶粉。中心端不動纖微。
#+END_VERSE
」¶

懷祖山福生二禪德¶

#+BEGIN_VERSE
「　古今密行有人作。彼此皆施無緣慈。翻憶曹山危病
<pb:KR6q0443_J_009-0359c>¶處。煎湯送藥五更時。
#+END_VERSE
」¶

示繡雪巨石¶

#+BEGIN_VERSE
「　石頭巨細分明了。驢腳精麤見也麼。趁此早年強壯¶力。汝師公案莫蹉跎。
#+END_VERSE
」¶

癸巳曹太僕鑒躬居士過院…¶

#+BEGIN_VERSE
「　抱病荒廬誰起憂。幾經風雨涕寒流。高車何幸垂殘¶榻。一盞橘皮徹體休。
#+END_VERSE
」¶

箏¶

#+BEGIN_VERSE
「　放去收來一鷂箏。撩天撲地為誰生。雖然不食腥羶¶食。也使林間鳥鵲驚。
#+END_VERSE
」¶

示獅吼孫¶

#+BEGIN_VERSE
「　愚鈍也知忠烈後。破鐺須信舊家聲。忽然突出頂門¶眼。獅子吼時野干驚。
#+END_VERSE
」¶

留宦維那¶

#+BEGIN_VERSE
「　麤食敝衣堪禁足。危床土凳可安居。金明不是老興¶化。留擯分明意莫躇。
#+END_VERSE
」¶

答徐敬可居士次放生偈韻¶

#+BEGIN_VERSE
「　仁能大施放生湖。業債從前不較多。未釋箇中關捩¶子。明明開眼入湯鑊。
#+END_VERSE
」¶

#+BEGIN_VERSE
「　破寺傍通一蠡湖。古今賢達放生多。雖然池小堪容¶活。但願慈興出沸鑊。
#+END_VERSE
」¶

丙申觀音誕日出山即事¶

#+BEGIN_VERSE
「　飄然拽杖入深村。疊疊春光一個僧。自笑蠡湖成底¶事。驢腮馬額得人憎。
#+END_VERSE
」¶

鷹¶

#+BEGIN_VERSE
「　俊哉不打籬邊鵲。劈海擒麟霄漢飛。啗啄一聲狐兔¶盡。新羅又過鐵牛機。
#+END_VERSE
」¶

因士持紙求示¶

#+BEGIN_VERSE
「　白紙從來沒一字。云何要我更塗煤。病僧無力難拈
<pb:KR6q0443_J_009-0360a>¶筆。卻負當人捲玉回。
#+END_VERSE
」¶

示磨粉炊糕¶

#+BEGIN_VERSE
「　急急揩磨潔白心。鑊湯爐炭上親蒸。名模脫盡香甘¶美。好奉公婆也未曾。
#+END_VERSE
」¶

掃鴛湖先師塔¶

#+BEGIN_VERSE
「　昔日普明遭熱喝。今朝興善禮慈容。塔前松柏青青¶候。匝地光揚少室風。
#+END_VERSE
」¶

#+BEGIN_VERSE
「　笑不成兮哭不成。綠陰黯黯鳥嚶嚶。兒孫濟濟咸瞻¶仰。肯負單提折腳鐺。
#+END_VERSE
」¶

示眾¶

#+BEGIN_VERSE
「　飽腹經行非分外。虛心請問是工夫。夜來八萬四千¶偈。不會依然在半途。
#+END_VERSE
」¶

示羅子先四十¶

#+BEGIN_VERSE
「　一聲㘞地出胎時。兩手划划更有誰。不惑年來報恩¶處。因行驚起睡貓兒。
#+END_VERSE
」¶

禮虎丘隆祖塔¶

#+BEGIN_VERSE
「　咄哉睡虎擬何酬。賺殺兒孫笑不休。三拜更添遶一¶匝。山悠悠處水悠悠。
#+END_VERSE
」¶

風鈴頌¶

#+BEGIN_VERSE
「　一出紅爐便有聲。高懸樓閣轉光明。因風直示簷前¶事。未審何人聽得清。
#+END_VERSE
」¶

讀易¶

#+BEGIN_VERSE
「　形名未具孰為庖。一畫纔彰便落爻。底事明明人不¶薦。咬蓍嚼字夢中敲。
#+END_VERSE
」¶

啟華嚴會齋單¶

#+BEGIN_VERSE
「　重重嚴飾雜華林。童子來參意更深。托出滿盤咸妙¶供。好將阿字細沉吟。
#+END_VERSE
」¶

火炮頌¶

#+BEGIN_VERSE
「　錐劄曾經毒手來。靈機一竅頂門開。等閒觸著無明¶火。裂破虛空震九垓。
#+END_VERSE
」
<pb:KR6q0443_J_009-0360b>¶

偶成¶

#+BEGIN_VERSE
「　萬物盡從時節換。不知時節任誰行。空齋極目閒消¶遣。長嘯一聲天地清。
#+END_VERSE
」¶

夏日面水¶

#+BEGIN_VERSE
「　一杓清泉堪自足。通身受用無窮福。枕簞蓆椅俱抹¶過。尚餘惡水好灌菊。
#+END_VERSE
」¶

慨古¶

#+BEGIN_VERSE
「　笊篱撈盡千秋月。糞火煨空萬古雲。近看大都皆滯¶貨。奚嫌黃葉亂紛紜。
#+END_VERSE
」¶

翫月¶

#+BEGIN_VERSE
「　芒鞋踏破千山月。拄杖伶丁唱妙訣。木人撫掌笑呵¶呵。石虎咆哮跳出穴。
#+END_VERSE
」¶

示徒息諍二首¶

#+BEGIN_VERSE
「　理深何必形聲色。見淺徒勞論是非。謾道老僧無料¶理。一條白棒活人機。
#+END_VERSE
」¶

#+BEGIN_VERSE
「　但得境閒渾是道。莫愁濁世有邪魔。消歸自己皆堪¶用。不必尋求過與他。
#+END_VERSE
」¶

即事¶

#+BEGIN_VERSE
「　栽梅滌竹野人風。掃盡繁華眼界空。更有一般堪羨¶處。數聲幽鳥綠陰中。
#+END_VERSE
」¶

示病中¶

#+BEGIN_VERSE
「　痛痒於身便謂災。那知罪福不無胎。快將毒藥還醫¶毒。膿血盡時好肉來。
#+END_VERSE
」¶

贈斷愚姪掩關¶

#+BEGIN_VERSE
「　吾孤汝負不須陳。三應三呼定有因。總是老婆心甚¶切。管教槌破鐵崑崙。
#+END_VERSE
」¶

示雪宗悅眾¶

#+BEGIN_VERSE
「　莫將命蹇便自屈。妍醜皆從密行修。若具趙州清白¶眼。騰蛇改格未為憂。
#+END_VERSE
」¶

贈金居士送子出家
<pb:KR6q0443_J_009-0360c>¶

#+BEGIN_VERSE
「　裴君送子有多偈。公送云何無一言。夜宿隱川看新¶月。層層花影到窗前。
#+END_VERSE
」¶

#+BEGIN_VERSE
「　決當行此勿因循。報佛祖恩一句陳。千古英名留後¶望。莫教錯過太平春。
#+END_VERSE
」¶

酬文節法師過訪¶

#+BEGIN_VERSE
「　象駕何期過隱川。重重鋪錦菜花天。慚余蓬室無相¶接。一盞蒿湯桑隴邊。
#+END_VERSE
」¶

周摩雲居士求偈¶

#+BEGIN_VERSE
「　隱川室裏留君宿。敬畏堂中示再參。舉手低頭頻顧¶語。莫云無法為人嫌。
#+END_VERSE
」¶

無禪帳即事¶

#+BEGIN_VERSE
「　水國蚊雷觜如鐵。赤肉團邊咂鮮血。誰能於此契生¶緣。歷劫無明當下徹。
#+END_VERSE
」¶

喜劍安法姪禪師即事¶

#+BEGIN_VERSE
「　本色住山非染造。為憐塵世覺心寒。和煙入水超方¶便。明月蘆花孰解看。
#+END_VERSE
」¶

示東巖上座¶

#+BEGIN_VERSE
「　九上三登未是親。一言契入始為真。從今收拾瓢囊¶也。他日分明舉示人。
#+END_VERSE
」¶

立冬即事¶

#+BEGIN_VERSE
「　敝衣重補足遮寒。日臥閒雲敗屋寬。黃菊數枝喬木¶下。飄飄落葉許誰看。
#+END_VERSE
」¶

勸斷愚法姪啟關¶

#+BEGIN_VERSE
「　凋林欲挽正斯時。何必拘拘俟滿期。放出從前真面¶目。移風易俗好施為。
#+END_VERSE
」¶

冬至¶

#+BEGIN_VERSE
「　曉雞纔報一陽生。凜凜霜天梅蕊擎。舊案日新輝宇¶宙。焚香撥火不虛行。
#+END_VERSE
」¶

示項牧公別駕¶

#+BEGIN_VERSE
「　維摩之疾好承當。痛處何妨炙艾瘡。眼正心光扶祖
<pb:KR6q0443_J_009-0361a>¶道。任教烏兔起滄桑。
#+END_VERSE
」¶

示古巖知客¶

#+BEGIN_VERSE
「　金明寺裏鉗錘處。范蠡湖邊赤骨肩。但辦肯心追古¶哲。不須巖外更栽蓮。
#+END_VERSE
」¶

除夕¶

#+BEGIN_VERSE
「　一爐猛火度殘庚。豈與諸方鬥富行。茶罷各歸寮舍¶煖。現成公案到新正。
#+END_VERSE
」¶

入新方丈酬曹秋嶽司農¶

#+BEGIN_VERSE
「　無知老衲累秋翁。明暗相參兩眼紅。居易昔年遺十¶笏。又承新整定西東。
#+END_VERSE
」¶

示範維那¶

#+BEGIN_VERSE
「　鼻孔撩天意可投。叢林踏遍已知休。從斯放下身心¶後。蠡水風清款款酬。
#+END_VERSE
」¶

自娛¶

#+BEGIN_VERSE
「　幻住不須頻計較。隨緣放曠得安然。任他為佛為官¶去。我只破廬枕石眠。
#+END_VERSE
」¶

答曹秋嶽司農¶

#+BEGIN_VERSE
「　五百年前未了因。深埋塵土得無親。曾思坡老完經¶事。此案重圓須舊人。
#+END_VERSE
」¶

寄禪人¶

#+BEGIN_VERSE
「　三頓因緣不用猜。當機只貴眼睛開。金明不是閒饒¶舌。鈍斧重拈期再來。
#+END_VERSE
」¶

示陸緣度居士¶

#+BEGIN_VERSE
「　靈鷲峰頭一點因。自來蠡水日相親。而今既得本來¶面。萬紫千紅不是春。
#+END_VERSE
」¶

示淨名雪子上座¶

#+BEGIN_VERSE
「　末法垂秋正此宜。莫嫌窮谷少人知。脊梁硬豎半撐¶拄。自有香風撲鼻時。
#+END_VERSE
」¶

贈羅又先文學¶

#+BEGIN_VERSE
「　武略文經非偶然。家聲祖父又爭先。筆花滿案咸珠
<pb:KR6q0443_J_009-0361b>¶玉。且喜高標不浪傳。
#+END_VERSE
」¶

上元和無際祖師走馬燈¶

團團遊了又來遊。只為無人指路頭。歇卻心中三¶
昧火。刀鎗人馬一時休。¶

#+BEGIN_VERSE
「　一點無明遍界遊。只緣不識這毫頭。誰知盡力跳不¶出。息卻心中火便休(示淨道新戒)。
#+END_VERSE
」¶

#+BEGIN_VERSE
「　人馬團團奮迅遊。英雄豪傑孰回頭。若能覷破影中¶事。好示傍觀歸去休(示牧愚新戒)。
#+END_VERSE
」¶

師垂語云時當酷暑大地火燃…¶

#+BEGIN_VERSE
「　更嫌何處不風流。猶較炎威過一籌。未得個中三昧¶力。行人卻與路為讎。
#+END_VERSE
」¶

壬寅春仲即事¶

禪林澹泊。素讓金明。此亦自甘。外緣不務。況¶
值歲歉。信施尤難。然喜眾皆孜孜為道第。愧¶
無法供養。秪得豐儉隨家。寧獨篾束三條而¶
已乎。¶

#+BEGIN_VERSE
「　為法忘軀信不誣。充腸藜藿把屍扶。驀頭撞著庭前¶柏。肯放靈山老禿奴。
#+END_VERSE
」¶

貧頌¶

#+BEGIN_VERSE
「　參禪學道學先貧。徹底貧來道自親。果是赤貧渾是¶道。試看誰是赤貧人。
#+END_VERSE
」¶

瓔珞粥¶

#+BEGIN_VERSE
「　幾顆玉粒綴青薺。滿缽橫挑香更肥。翻憶荷衣松食¶輩。只憂無法不憂飢。
#+END_VERSE
」¶

佛音尼在羅子先家作鞋…¶

#+BEGIN_VERSE
「　大似吳山老禿奴。權開空室接師姑。果能不負孃生
<pb:KR6q0443_J_009-0361c>¶面。自出群中一丈夫。
#+END_VERSE
」¶

示夢菴書記¶

#+BEGIN_VERSE
「　離鉤三寸子須道。相逢慎勿妄盤桓。頭頭公案雖成¶現。漠漠煙霞仔細看。
#+END_VERSE
」¶

示空有知浴¶

#+BEGIN_VERSE
「　頓空諸有撈明月。誰灶無煙沒夜光。收得海中龍藏¶寶。翻身索價有人償。
#+END_VERSE
」¶

過楞嚴弔紫柏大師¶

#+BEGIN_VERSE
「　阿師半偈理更殘。始得叢林復壯觀。此日往來發長¶歎。抬眸又覺苦心寒。
#+END_VERSE
」¶

示身雲法孫¶

#+BEGIN_VERSE
「　柏山惡辣誰能近。汝獨相依事有年。言行無違成就¶汝。更加戮力絕狐涎。
#+END_VERSE
」¶

示朗上人¶

#+BEGIN_VERSE
「　最喜山禽不亂鳴。一時叫出一時聲。聲聲相喚誰能¶醒。面面青山面面青。
#+END_VERSE
」¶

庚子八月朔旦為范大夫受戒偈引¶

大夫為金明伽藍。今受五戒已。竟此不忘靈¶
山授記。誠非夢事。正如徑山之龍神。鶴林之¶
米老。然大夫之為伽藍。又傑出矣。偈曰。¶

#+BEGIN_VERSE
「　霸業垂成即泛舟。豈圖血肉念無休。從今受戒登壇¶後。永佐金明第一籌。
#+END_VERSE
」¶

瓦¶

#+BEGIN_VERSE
「　做得工夫成一片。方堪大冶煉身堅。莫嫌此是路傍¶土。偏向毘盧頂上眠。
#+END_VERSE
」¶

樹燈偈示慧峰八十壽¶

#+BEGIN_VERSE
「　一樹燈明亙古今。森森枝葉佛皆欽。當陽直示無偏¶黨。鑑地輝天意轉深。
#+END_VERSE
」¶

示衍法華維那¶

#+BEGIN_VERSE
「　試看誰能轉法華。念翁撩起事堪誇。何期子擬追蹤
<pb:KR6q0443_J_009-0362a>¶者。撇下湖邊也克家。
#+END_VERSE
」¶

示佛心¶

#+BEGIN_VERSE
「　火鑊鐵丸居常飯。刀山劍樹自家園。可能於此同棲¶止。始信壺中別有天。
#+END_VERSE
」¶

示靈虛¶

#+BEGIN_VERSE
「　虛而靈寂而照。動靜施為有玄要。觸著金風徹骨涼。¶捧爐神卻翻茶銚。
#+END_VERSE
」¶

示眾¶

#+BEGIN_VERSE
「　桑陰盤曲路無石。雨後往來看腳下。擬議之時跌一¶交。莫道隱川苔地滑。
#+END_VERSE
」¶

雨中向日葵示梵為¶

#+BEGIN_VERSE
「　越出群芳不二天。狂風妒雨一心懸。任從日處重雲¶內。自向東西義莫遷。
#+END_VERSE
」¶

種田¶

#+BEGIN_VERSE
「　退步由來是上前。低頭覷破水中天。忽然插到退不¶去。撒手翻身跳上巔。
#+END_VERSE
」¶

隱川即事¶

#+BEGIN_VERSE
「　本自無心於富貴。清香滿院掃難開。白雲澹泞天空¶碧。燈盞無油明月來。
#+END_VERSE
」¶

#+BEGIN_VERSE
「　道人到此且開懷。今日無糧又有齋。鄰過筍籩穿曲¶徑。鳥啣紅柿落霜階。
#+END_VERSE
」¶

示照先¶

#+BEGIN_VERSE
「　兩度追隨入蠡湖。不離家舍在中途。於今直示還鄉¶去。繡雪香芬莫負孤。
#+END_VERSE
」¶

示舜日杲法孫¶

#+BEGIN_VERSE
「　舊案新翻喜有源。急須戮力報師恩。老僧親勘無憂¶矣。眉目分明嫡骨孫。
#+END_VERSE
」¶

示寶如玉法孫¶

#+BEGIN_VERSE
「　末季陵風孰仔肩。瓦瓢盛雪煮青天。春來又見兒孫¶事。一樹寒梅映水邊。
#+END_VERSE
」
<pb:KR6q0443_J_009-0362b>¶

住敬畏庵示眾¶

#+BEGIN_VERSE
「　慧命懸絲入隱川。那期舊話又新圓。兒孫殃及重拈¶出。夜半優曇火裏鮮。
#+END_VERSE
」¶

曉窗即事書為羅子後又先叔姪¶

#+BEGIN_VERSE
「　依依嫩綠雨初晴。兀坐曉窗鳥語清。且喜蘭馨真實¶境。道人風味不虛聲。
#+END_VERSE
」¶

示周蓮齋居士遠過隱川¶

#+BEGIN_VERSE
「　溈山泥壁我打牆。此事如何作較量。相見別無閒話¶會。拋槌歸院點蒿湯。
#+END_VERSE
」¶

示羅居士捨地重脩建祖塔二首¶

#+BEGIN_VERSE
「　祖塔穢污深可悲。者回不用問鑽龜。個中血脈無多¶子。嫡骨兒孫更有誰。
#+END_VERSE
」¶

#+BEGIN_VERSE
「　買地葬人非分外。孫承祖業豈胡猜。道人有地不須¶買。掘個深坑便好埋。
#+END_VERSE
」¶

留文允言居士度夏¶

#+BEGIN_VERSE
「　毒暑飛蒸孰可逃。惟君與竹卻相饒。廬山舊面分明¶現。來向凄凄破寂寥。
#+END_VERSE
」¶

示休巖壁法孫¶

#+BEGIN_VERSE
「　沿流不斷要分明。卓出重函貴眼清。欲報汝師恩怨¶處。急須努力振家聲。
#+END_VERSE
」¶

示耕十頌¶

引
余嘗示耕。此題立來已久。尚未拈出。恐多事耳。¶
今有某某。從侍殷勤。特以祖業為問。余但微笑。¶
某乃至。再因。出頌示之。彼且不嫌荒鄙。隨即賡¶
和。洵知時節因緣。良有待也。舉似大方。獅子吼。¶
野干鳴。請試簡看。¶

未耕¶

#+BEGIN_VERSE
「　寥寥祖業不多爭。纔見田園蓁莽生。契券幸然明號¶段。惟人努力起家聲。
#+END_VERSE
」¶

開荒
<pb:KR6q0443_J_009-0362c>¶

#+BEGIN_VERSE
「　鈍钁橫拈入草叢。那論朝夕苦施工。荒丘若處都翻¶轉。一曲高歌日已紅。
#+END_VERSE
」¶

下種¶

#+BEGIN_VERSE
「　種子攜來絕妄傳。好平因地下機先。但能不失農時¶候。自有靈苗透水田。
#+END_VERSE
」¶

灌水¶

#+BEGIN_VERSE
「　一莂根苗慎勿枯。時將惡水長榮株。縱教垂實還須¶潤。未審農人會也無。
#+END_VERSE
」¶

耘草¶

#+BEGIN_VERSE
「　異卉靈苗一處陳。拈來須要別疏親。更加耘到無耘¶處。野色青青滿眼新。
#+END_VERSE
」¶

刈實¶

#+BEGIN_VERSE
「　試看良田稻正香。及時收拾好秋光。鐮刀拈起從頭¶刈。風捲煙霞墜地黃。
#+END_VERSE
」¶

登場¶

#+BEGIN_VERSE
「　風清月白滿肩挑。大擔收來路不遙。一總上堆隨日¶選。好留佳種接豐饒。
#+END_VERSE
」¶

篩颺¶

#+BEGIN_VERSE
「　曾將敲落積山中。淨穀還須入磨礱。無數糠秕傾颺¶盡。重篩白米奉姑翁。
#+END_VERSE
」¶

上倉¶

#+BEGIN_VERSE
「　驗盡精梁收上倉。顆顆圓淨此中藏。老儂印記重叮¶囑。珍重吾家克肖郎。
#+END_VERSE
」¶

賑濟¶

#+BEGIN_VERSE
「　忽憐飢餒苦何求。豈吝家私不我憂。一自打開無底¶藏。人人飽足我方休。
#+END_VERSE
」¶

和普明牧牛頌¶

未牧¶

#+BEGIN_VERSE
「　昂然頭角日咆哮。逐色隨聲路轉遙。無限春光渾不¶覺。何論觸處犯佳苗。
#+END_VERSE
」
<pb:KR6q0443_J_009-0363a>¶

初調¶

#+BEGIN_VERSE
「　狹路相逢驀鼻穿，繩頭緊把猛加鞭，一回入草一回¶拽，那許從前野性牽。
#+END_VERSE
」¶

受制¶

#+BEGIN_VERSE
「　一經苦制息橫馳，且把鞭繩款款隨，縱使綠楊溪上¶臥，眼瞠瞠地豈能疲？
#+END_VERSE
」¶

回首¶

#+BEGIN_VERSE
「　忽然識得便回頭，鞭影無加性自柔，漫道牧童為易¶事，手中繩子放還留。
#+END_VERSE
」¶

馴伏¶

#+BEGIN_VERSE
「　隨順從教這那邊，逢源左右得安然，試看步步春風¶裏，不費纖毫腕力牽。
#+END_VERSE
」¶

無礙¶

#+BEGIN_VERSE
「　人牛坐臥總如如，芳草坡中轉不拘，綠樹陰濃新雨¶後，數聲短笛樂餘餘。
#+END_VERSE
」¶

任運¶

#+BEGIN_VERSE
「　鞭繩撇下白雲中，踏斷山丘草正茸，幾度煙巒情未¶已，夕陽歸罷興還濃。
#+END_VERSE
」¶

相忘¶

#+BEGIN_VERSE
「　調餘無事沒偏中，那更有心分異同，誰道潘郎多快¶便，倒騎驢背過橋東。
#+END_VERSE
」¶

獨炤¶

#+BEGIN_VERSE
「　牛兒已喪赤身閒，懶說枯椿天地間，嘯月吟風雖足¶快，還須更透一層關。
#+END_VERSE
」¶

雙泯¶

#+BEGIN_VERSE
「　合水和泥絕影蹤，孤城山寺日當空，應知個裏真端¶的，幽鳥一聲花滿叢。
#+END_VERSE
」¶

和宋天封佛慈禪師蜜蜂頌¶

予庚寅春移梅次掘深土，得斷碑半截，洗閱蝌¶
額，有天封佛慈禪師法語八字，下勒示語一篇，
<pb:KR6q0443_J_009-0363b>¶
并蜜蜂頌五首款，識紹興已未長，至日華頂支¶
離叟書遺祖照顏侍者，予乃恍然曰：此地五百¶
年前事彌露矣。即置之法堂，及稽燈傳佛慈為¶
圜悟嗣，又考真歇了塔銘，了曾祖照會中首眾，¶
洵知二老出世開法金明非小緣也，適子穀蔡¶
居士覷見，力請表揚，因述緣起，并勉賡和順治¶
乙未春悟進識。¶

附原頌¶

千花蕊上刺香時，百草頭邊得意歸，一竅透穿通¶
活路，遊絲無礙去來飛。¶

風光占盡作生涯，鬧合門前趁晚衙，君看不期而¶
自信，兒孫整整世其家。¶

桶底遭君打脫時，從前活計頓拋離，超然不戀舊¶
窠窟，空有層層釀蜜脾。¶

平生底事付風光，日暖花開個個忙，𡎺著等閑遭¶
一劄，痛連心髓要承當。¶

老○○○閉刳桐，向上仝參一竅通，禪者不須窺¶
戶牖，針鋒劄著面皮紅。¶

#+BEGIN_VERSE
「　類墮風光妙密機，紛紛鬧裏帶香歸，百千慧命同心¶接，不令而行翼翼飛。
#+END_VERSE
」¶

#+BEGIN_VERSE
「　同門出入各天涯，縱在途中不離衙，滿徑芳菲皆活¶計，翩然落草問君家。
#+END_VERSE
」¶

#+BEGIN_VERSE
「　驚天動地出窠時，義斷恩忘永別離，從此門庭雖各¶立，同風千里蜜生脾。
#+END_VERSE
」¶

#+BEGIN_VERSE
「　朝朝鼓翅弄晴光，拭露穿雲花底忙，劈面相逢無避¶處，一錐腦後痛心當。
#+END_VERSE
」¶

#+BEGIN_VERSE
「　從緣入得這空桐，透過窗櫺處處通，豐儉隨家同受¶用，江南三月落花紅。
#+END_VERSE
」¶

再和¶

#+BEGIN_VERSE
「　豁開戶牖蚤春時，覓得些些悄地歸，試看當軒人跡
<pb:KR6q0443_J_009-0363c>¶斷，高吟一曲百花飛。
#+END_VERSE
」¶

#+BEGIN_VERSE
「　沒生涯處忽生涯，出內翻飛聲震衙，就裏分明賓主¶定，何勞更問我王家。
#+END_VERSE
」¶

#+BEGIN_VERSE
「　綿密針鋒點點時，恣探花落影離離，從教鐵面銅睛¶漢，觸著渾驚毒入脾。
#+END_VERSE
」¶

#+BEGIN_VERSE
「　春來若處逞風光，豈似花間蝶戀忙，奕世兒孫承大¶蔭，酬恩須要自擔當。
#+END_VERSE
」¶

#+BEGIN_VERSE
「　個裏藏鋒妙古桐，和光出入絕相通，盡知釀蜜成家¶業，不覺芳菲滿逕紅。
#+END_VERSE
」¶

三和¶

#+BEGIN_VERSE
「　百萬英靈簇擁時，獨拈花髓幾知歸，頭陀不禁輕遭¶劄，惱亂叢林千古飛。
#+END_VERSE
」¶

#+BEGIN_VERSE
「　光生漆桶足生涯，日暖花香大放衙，挨羽去來成底¶事，孰知福國裕民家。
#+END_VERSE
」¶

#+BEGIN_VERSE
「　正值移梅春仲時，钁頭邊遇老支離，盤桓徹底針鋒¶露，句句希聲暢蜜脾。
#+END_VERSE
」¶

#+BEGIN_VERSE
「　兩股花呈種種光，回途不是等閒忙，密移一步傾籌¶室，未許傍觀胡亂當。
#+END_VERSE
」¶

#+BEGIN_VERSE
「　纔揚眉目倩疏桐，不壞色香竅自通，萬丈華峰留不¶住，卻來檇李刺新紅。
#+END_VERSE
」
<pb:KR6q0443_J_009-0364a>¶

